# -*- mode: mandoku-view; -*-
#+TITLE: 絕妙好詞箋
#+DATE: 2015-08-25 00:49:40.315046
#+PROPERTY: ID KR4j0071
#+PROPERTY: BASEEDITION WYG    
#+PROPERTY: JUAN 卷二 
<pb:KR4j0071_WYG_002-1a>¶
欽定四庫全書¶
　絶妙好詞箋巻二　　　　宋　周密　原輯¶
　　　　　　　　　　　　宛平查為仁¶
　　　　　　　　　　　　錢塘厲　鶚同箋¶
　姜　夔¶
　　(䕫字堯章鄱陽人蕭東夫愛其詞妻以兄子因寓/居吴興之武康與白石洞天為鄰自號白石道人)¶
　　(又號石帚慶元中曽上書乞正太常雅樂得免解/訖不第有白石詩一巻詞五巻又有絳帖平續書)¶
　　(譜大樂議張循王遺事集古印譜真其髙處有美/黄叔暘云白石詞極精妙不減清)¶
<pb:KR4j0071_WYG_002-1b>¶
　　(成所不能及白石清勁知音未免有生硬處/沈伯時云姜)¶
　　(張叔夏云詞要清空不要質實姜白石如野雲孤/飛去留無迹)¶
　　　暗香¶
舊時月色算幾番照我梅邊吹笛喚起玉人不管清寒¶
與攀摘何遜而今漸老都忘却春風詞筆但怪得竹外¶
疎花香冷入瑤席　江國正寂寂歎寄與路遥夜雪初¶
積翠樽易竭紅萼無言耿相憶長記曾攜手處千樹壓¶
西湖寒碧又片片吹盡也幾時見得¶
<pb:KR4j0071_WYG_002-2a>¶
　　(硯北雜志小紅范成大青衣也有色藝成大請老/姜䕫詣之一日授簡徵新聲䕫製暗香疎影兩曲)¶
　　(成大使二妓習之音節清婉成大尋以小紅贈之/其夕大雪過垂虹賦詩曰自喜新詞韻最嬌小紅)¶
　　(低唱我吹簫曲終過盡松/陵路回首煙波十四橋)¶
　　　疎影(仲呂/宮)¶
苔枝綴玉有翠禽小小枝上同宿客裏相逢籬角黄昏¶
無言自倚修竹昭君不慣吴沙遠但暗憶江南江北想¶
珮環月下歸來化作此花幽獨　猶記深宮舊事那人¶
正睡裏飛近蛾綠莫似春風不管盈盈蚤與安排金屋¶
<pb:KR4j0071_WYG_002-2b>¶
還教一片隨波去又却怨玉龍哀曲等恁時重覓幽香¶
已入小窗横幅¶
　　(白石道人歌曲題云辛亥之冬予載雪詣石湖止既/月授簡索句且徵新聲作此兩曲石湖把玩不已)¶
　　(使妓肄習之音節諧婉乃命之曰暗香疎影無來/張叔夏云白石暗香疎影二曲前無古人後)¶
　　(者自立新意真為絶唱疎影前段用少陵詩後段/用夀陽事此皆用事不為事使)¶
　　(楊㢘夫東維子集云元松陵陸子敬居分湖之北/壘石為山樹梅成林取姜白石詞語名其軒曰舊)¶
　　(時月/色)¶
　　　揚州慢(仲呂/宮)¶
<pb:KR4j0071_WYG_002-3a>¶
淮左名都竹西佳處解鞍少駐初程過春風十里盡薺¶
麥青青自鎧馬窺江去後廢池喬朩猶厭言兵漸黄昏¶
清角吹寒都在空城　杜郎俊賞算而今重到須驚縱¶
荳蔲詞工青樓夢好難賦深情二十四橋仍在波心蕩¶
冷月無聲念橋邊紅藥年年知為誰生¶
　　(白石道人歌曲題云淳熙丙申至日予過維揚夜/雪初霽薺麥彌望入其城則四顧蕭條寒水自碧)¶
　　(暮色漸起戍角悲吟予懐愴然感慨今昔因自度/此曲千巖老人以為有黍離之感也)¶
　　　玲瓏四犯(黄鍾/商)¶
<pb:KR4j0071_WYG_002-3b>¶
疊鼓夜寒垂燈春淺悤悤時事如許倦遊歡意少俛仰¶
悲今古江淹又吟恨賦記當時送君南浦萬里乾坤百¶
年身世惟有此情苦　揚州栁垂官路有輕盈換馬端¶
正窺户酒醒明月下夢逐潮聲去文章信美知何用謾¶
贏得天涯羇旅教説與春來要尋花伴侶¶
　　(白石道人歌曲題云/越中聞簫鼓感懐)¶
　　　琵琶仙(吴興/春遊)¶
雙槳來時有人似舊曲桃根桃葉歌扇輕約飛花蛾眉¶
<pb:KR4j0071_WYG_002-4a>¶
正竒絶春漸逺汀洲自綠更添了幾聲啼鴂十里揚州¶
三生杜牧前事休説　又還是宮燭分煙奈愁裏悤悤¶
換時節却把一襟芳思與空階榆莢千萬縷藏鴉細栁¶
為玉樽起舞囘雪想見西出陽闗故人初别¶
　　(白石道人歌曲題云吳都賦户蔵煙浦家具畫船/惟吳興為然春遊之盛西河未能過也己酉嵗予)¶
　　(與蕭時甫載酒南遊因遇成歌又云白石疎影暗/張叔夏云情景交鍊得言外意)¶
　　(香揚州慢一萼紅琵琶仙淡黄栁等曲不惟清虚/且又騷雅讀之使人神觀飛越)¶
　　　法曲獻仙音(張彦功/官舍)¶
<pb:KR4j0071_WYG_002-4b>¶
虚閣籠寒小簾通月暮色偏憐髙處樹隔離宮水平馳¶
道湖山盡入樽俎奈楚客淹留久砧聲帯愁去　屢囘¶
顧過秋風未成歸計誰念我重見冷楓紅舞喚起淡妝¶
人問逋仙今在何許象筆鸞牋甚如今不道秀句怕平¶
生幽恨化作沙邊煙雨¶
　　(白石道人歌曲題云張彦功官舍在鐵冶嶺上即/昔之教坊使宅髙齋下瞰湖山光景竒絶予數過)¶
　　(之為/賦此)¶
　　　念奴嬌(吴興/荷花)¶
<pb:KR4j0071_WYG_002-5a>¶
閙紅一舸記來時長與鴛鴦為侶三十六陂人未到水¶
佩風裳無數翠葉吹凉玉容消酒更洒菰蒲雨嫣然揺¶
動冷香飛上詩句　日暮青蓋亭亭情人不見争忍淩¶
波去只恐舞衣寒易落愁入西風南浦髙栁垂隂老魚¶
吹浪留我花間住田田多少幾囘沙際歸路¶
　　(白石道人歌曲題云予客武陵湖北憲治在焉古/城野水喬木參天予與二三友日蕩舟其間意象)¶
　　(幽閒不類人境秋水且涸荷葉出地尋丈因列坐/其下上不見日清風徐來綠雲自動間於疎處窺)¶
　　(見游人畫船亦一樂也朅來吴興數得相羊荷花/中又夜汎西湖光影竒絶故以此句寫之)¶
<pb:KR4j0071_WYG_002-5b>¶
　　　一萼紅(人日登/定王臺)¶
古城隂有宮梅幾許紅萼未宜簮池面冰膠牆腰雪老¶
雲意還又沈沈翠藤共閒穿徑竹漸笑語驚起卧沙禽¶
野老林泉故王臺榭呼喚登臨　南去北來何事蕩湘¶
雲楚水極目傷心朱户黏雞金盤簇燕空歎時序侵尋¶
記曽共西樓雅集想垂栁還裊萬絲金待得歸鞭到時¶
只怕春深¶
　　(白石道人歌曲題云丙午人日余客長沙别駕之/觀政堂堂下曲沼西負古垣有盧橘幽篁一徑深)¶
<pb:KR4j0071_WYG_002-6a>¶
　　(曲徑穿而南官梅數十株如椒如菽或紅破白露/枝影扶疎著屐蒼苔細石間野興横生亟命駕登)¶
　　(定王臺亂湘流入麓山湘雲低昂湘波容與興盡/悲來醉吟成調)¶
　　(方輿勝覽云定王臺在潭州俗傳漢長沙定王載/米博長安土築臺於此以望其母唐姬張安國名)¶
　　(曰定王臺/自為書扁)¶
　　　齊天樂(蟋/蟀)¶
庾郎先自吟愁賦凄凄更聞私語露濕銅鋪苔侵石井¶
都是曾聴伊處哀音似訴正思婦無眠起尋機杼曲曲¶
屏山夜凉獨自甚情緒　西窗又吹暗雨為誰頻斷續¶
<pb:KR4j0071_WYG_002-6b>¶
相和砧杵候館迎秋離宮弔月别有傷心無數豳詩漫¶
與笑籬落呼燈世間兒女冩入琴絲一聲聲更苦¶
　　(白石道人歌曲題云丙辰嵗與張功父㑹飲張達/可之堂聞屋壁間蟋蟀有聲功父約子同賦以授)¶
　　(歌者功父先成詞甚美予裵&KR0966;茉莉花間仰見秋/月頓起幽思尋亦得此蟋蟀中都呼為促織善鬭)¶
　　(好事者或以二三十萬錢致一枚鏤象齒為樓觀/以貯之又自注云宣政間有士大夫製蟋蟀吟)¶
　　(張叔夏云全章皆精粹所咏瞭然在目且不留滯/於物)¶
　　　淡黄栁(客合/肥)¶
空城曉角吹入垂楊陌馬上單衣寒惻惻看盡鵞黄嫩¶
<pb:KR4j0071_WYG_002-7a>¶
綠都是江南舊相識　正岑寂明朝又寒食强攜酒小¶
橋宅怕梨花落盡成秋色燕燕飛來問春何在惟有池¶
塘自碧¶
　　　小重山(湘/梅)¶
人繞湘臯月墜時斜横花自小浸愁漪一春幽事有誰¶
知東風冷香逺茜裙歸　鷗去昔遊非遥憐花可可夢¶
依依九疑雲杳斷魂啼相思血都沁緑筠枝¶
　　(樓鑰攻媿集云潘端叔恵紅梅一本全體皆江梅/也香亦如之但色紅爾來自湖湘非他種比自此)¶
<pb:KR4j0071_WYG_002-7b>¶
　　(當稱為紅江梅以别之王文公蘇文忠石曼卿諸/公有紅梅詩意其皆未見此種也)¶
　　　㸃絳唇(松/江)¶
燕雁無心太湖西畔隨雲去數峰清苦商畧黄昏雨¶
第四橋邊擬共天隨住今何許凭闌懐古殘栁參差舞¶
　　(白石道人歌曲題云丁未冬過吴江作三江之一/吴郡志云松江在郡南四十五里禹貢)¶
　　(也南與太湖接吴江縣在江濆垂虹跨其上天下/絶景也)¶
　　　惜紅衣(吴興荷花/無射宮)¶
枕簟邀凉琴書換日睡餘無力細灑冰泉并刀破甘碧¶
<pb:KR4j0071_WYG_002-8a>¶
牆頭喚酒誰問訊城南詩客岑寂髙栁晚蟬説西風消¶
息　虹梁水陌魚浪吹香紅衣半狼籍維舟試望故國¶
渺天北可惜栁邊沙外不共美人游歴問甚時同賦三¶
十六陂秋色¶
　　(白石道人歌曲題云吴興號水晶宮荷花盛麗陳/簡齊云今年何以報君恩一路荷花相送到青墩)¶
　　(亦可見矣丁未之夏余游千巖數往來紅香中自/度此曲以無射宮歌之)¶
　　(詞㫖屬對虚閣籠寒小簾通月池面冰膠牆腰雪/老翠葉吹凉玉容銷酒)¶
　　(警句千樹壓西湖寒碧暗香波心蕩冷月無聲揚/州慢牆頭喚酒誰問訊城南詩客岑寂高栁晚蟬)¶
<pb:KR4j0071_WYG_002-8b>¶
　　(説西風消息惜紅衣問甚時重賦三十六陂秋色/念奴嬌)¶
　　　(劉後村詩話姜堯章有平聲滿江紅自叙云滿/江紅舊詞用仄韻多不協律如無心撲歌者將)¶
　　　(心字融入去聲方諧音律予欲以平韻為之久/不能成因汎巢湖祝曰得一夕風當以平韻滿)¶
　　　(江紅為神姥夀言訖風與帆俱駛頃刻而成末/句聞珮環則協律矣其詞云仙姥來時正一望)¶
　　　(千頃翠瀾旌旗與亂雲俱下依約前山命駕羣/龍金作軛相從諸娣玉為冠廟中列坐如夫人)¶
　　　(者十五人向夜深風定悄無人聞珮環神竒處/君試看奠淮右阻江南遣六丁雷電别守東闗)¶
　　　(應笑英雄無好手一篙春水走曹瞞又怎知人/在小紅樓簾影間此闋甚佳惜無人能歌之者)¶
　　　(澄懐錄云姜堯章云余别石湖歸吴興雪後過/垂虹賦詩云笠澤茫茫雁影微玉峯重疊護雲)¶
<pb:KR4j0071_WYG_002-9a>¶
　　　(衣長橋寂寞春寒夜只有詩人一舸歸後五年/冬復與俞商卿張平甫銛朴翁自封禺同載詣)¶
　　　(梁溪道經吴淞山寒天迥雲浪四合中夕相呼/步垂虹星斗下垂錯雜漁火朔風凛凛巵酒不)¶
　　　(能支朴翁以衾自纒猶相與行吟因賦慶宮春/云雙槳蓴波一蓑松雨暮愁漸滿空濶呼我盟)¶
　　　(鷗翩翩欲下背人還過木末那囘歸去蕩雲雪/孤舟夜發傷心重見依約眉山黛痕低壓采香)¶
　　　(徑裏春寒老子婆娑自歌誰答垂虹西望飄然/引去此興平生難遏酒醒波逺正凝想明璫素)¶
　　　(韈如今安在唯有闌干伴人一霎逺家仲逺屢/耆舊續聞姜堯章嘗寓吴興張仲)¶
　　　(出外其室人知書賓客通問必先窺來札性頗/妒堯章戯作百宜嬌以遺仲逺云看垂楊連苑)¶
　　　(杜若吹沙愁損未歸眼信馬青樓去垂簾下娉/婷人妙飛燕翠尊共欵聴豔歌郎意先感便攜)¶
<pb:KR4j0071_WYG_002-9b>¶
　　　(手月地雲階裏愛良夜微煖無限風流疎散有/暗蔵弓履偷寄香翰明日聞津鼓湘江上催人)¶
　　　(還解春纜亂紅萬㸃悵斷魂煙水遥逺又争似/相攜乗一舸鎮長見仲逺歸竟莫能辨則受其)¶
　　　(指爪損面至不能出外云疎影二詞序云猶記/開慶四明續志吳潜暗香)¶
　　　(己卯庚辰之間初識堯章于維揚至己丑嘉興/再㑹自此契濶聞堯章死西湖嘗助諸丈為殯)¶
　　　(之今又不知幾年矣自昭忽錄示堯章暗香疎/影二詞因信手酬酢并賡潘徳乆之詩云雪來)¶
　　　(比色對淡然一笑休喧笙笛莫怪廣平鐵石心/腸為伊折偏是三花兩蘂消萬古才人騷筆尚)¶
　　　(記得醉卧東園天幕地為席囘首往事寂正雨/暗霧昏萬種愁積錦江路悄媒聘音沈雨空憶)¶
　　　(終是茅簷竹户難指望淩煙金碧憔悴了羌管/裏怨誰始得右暗香佳人步玉待月來弄影天)¶
<pb:KR4j0071_WYG_002-10a>¶
　　　(挂參宿冷透屛幃清入肌膚風敲又聴簷竹前/村不管深雪閉猶自繞枝南枝北算平生此段)¶
　　　(幽竒占壓百花曽獨閒想羅浮舊恨有人正醉/裏姝翠蛾綠夢㫁魂驚幾許凄凉却是千林梅)¶
　　　(屋雞聲野渡溪橋滑又角引戍樓悲曲怎得知/清足亭邊自在杖藜中幅自注云梅聖俞詩云)¶
　　　(十分清意足余别墅有/梅亭扁曰清足右疎影)¶
　劉仙倫¶
　　(仙倫一名儗字叔擬號招山廬陵人有招山小集/一巻)¶
　　　江神子¶
東風吹夢落巫山整雲鬟却霜紈雪貌冰膚曾共控雙¶
<pb:KR4j0071_WYG_002-10b>¶
鸞吹罷玉簫香霧溼殘月墜亂峰寒　解璫囘首憶前¶
歡見無緣恨無端憔悴蕭郎贏得帶圍寛紅葉不傳天¶
上信空流水到人間¶
　　　菩薩蠻(效唐人/閨怨)¶
吹簫人去行雲杳香篝繡被都閒了疊損縷金衣伊家¶
渾不知　冷煙寒食夜淡月梨花下猶有軟心腸為他¶
燒夜香¶
　　　蝶戀花¶
<pb:KR4j0071_WYG_002-11a>¶
小立東風誰共語碧盡行雲依約蘭皋暮誰問離懐知¶
幾許一溪流水和煙雨　媚蕩楊花無著處纔伴春來¶
忙底隨春去只恐遊蜂粘得住斜陽芳草江頭路¶
　　　一剪梅¶
唱到陽闗第四聲香帶輕分羅帶輕分杏花時節雨紛¶
紛山繞孤村水繞孤村　更沒心情共酒樽春衫香滿¶
空有啼痕一般離思兩銷魂馬上黄昏樓上黄昏¶
　　　霜天曉角¶
<pb:KR4j0071_WYG_002-11b>¶
倚空絶壁直下江千尺天際兩蛾凝黛愁與恨幾時極¶
　暮潮風正急酒醒聞塞笛試問謫仙何處青山外逺¶
煙碧¶
　　(方輿勝覽云天門山在當塗縣西南三十里又名/蛾眉山夾大江東曰博望西曰梁山蛾眉亭在采)¶
　　(石山上望見天門山璧間有詩曰中分黛色三千/尺不著人間一㸃愁)¶
　　(詞㫖警句一般離思兩銷魂馬上黄昏樓上黄昏/一剪梅)¶
　孫惟信¶
　　(惟信字季蕃號花翁開封人在江湖頗有標致多/見前輩多聞舊事善雅談長短句尤工嘗有官棄)¶
<pb:KR4j0071_WYG_002-12a>¶
　　(去不仕有花翁集一巻詞亦善運意但雅正中時/沈伯時云孫花翁有好)¶
　　(有一二/市井語)¶
　　　晝錦堂¶
薄袖禁寒輕妝媚晚落梅庭院春妍映户盈盈囘倩笑¶
整花鈿栁裁雲剪腰支小鳳盤鴉聳髻鬟偏東風裏香¶
步翠揺藍橋那日因緣　嬋娟流慧眄渾當了悤悤密¶
愛深憐夢過欄杆猶認冷月鞦韆杏梢空鬧相思眼燕¶
翎難繫斷腸牋銀屏下争信有人真個病也天天¶
<pb:KR4j0071_WYG_002-12b>¶
　　　夜合花¶
風葉敲窻露蛩吟甃謝娘庭院秋宵鳳屏半掩釵花映¶
燭紅揺潤玉暖膩雲嬌染芳情香透鮫綃斷魂留夢煙¶
迷楚驛月冷藍橋　誰念賣藥文簫望仙城路杳鶯燕¶
迢迢羅衫暗摺蘭痕粉迹都銷流水逺亂花飄苦相思¶
寛盡香腰幾時重恁玉驄過處小袖輕招¶
　　　燭影揺紅¶
一朶鞓紅寳釵壓髻東風溜年時也是牡丹時相見花¶
<pb:KR4j0071_WYG_002-13a>¶
邊酒初試夾紗半袖與花枝盈盈鬭秀對花臨景為景¶
牽情因花感舊　題葉無憑曲溝流水空囘首夢雲不¶
到小山屏真個歡難偶别後知他安否軟紅街清明還¶
又絮飛春盡天逺書沈日長人瘦¶
　　　醉思凡¶
吹簫跨鸞香銷夜闌杏花樓上春殘繡羅衾半閒　衣¶
寛帶寛千山萬山斷腸十二䦨干更斜陽暮寒¶
　　　南郷子¶
<pb:KR4j0071_WYG_002-13b>¶
璧月小紅樓聴得吹簫憶舊遊霜冷闌干天似水揚州¶
薄倖聲名總是愁　塵暗鷫鸘裘裁剪曾勞玉指柔一¶
夢覺來三十載風流空對梅花白了頭¶
　　(詞㫖屬對薄袖禁寒輕妝媚晚人瘦燭影揺紅/警句絮飛春盡天逺書沈日長)¶
　　　(劉後村孫花翁墓誌季蕃貫開封曾祖昇祖可/父䫨武爵季蕃少受祖澤調監當不樂棄去始)¶
　　　(婚於婺後去婺游留蘇杭最久一榻之外無長/物躬爨而食書無乞采之帖文無逐貧之賦終)¶
　　　(其身如此名重江浙公卿閒聞花翁至争倒屣/所談非山水風月一不挂口長身緼袍意度疎)¶
　　　(曠見者疑為俠客異人其倚聲度曲公瑾之妙/散髪横笛野王之逸奮袖起舞越石之壯也)¶
<pb:KR4j0071_WYG_002-14a>¶
　史達祖¶
　　(達祖字邦卿號梅溪汴人有梅溪詞一巻四朝聞/見錄韓侂胄為平章専倚省吏史達祖奉行文字)¶
　　(擬帖擬㫖俱出其手侍從柬札至用申呈韓敗遂/黥焉)¶
　　(姜堯章云竒秀清逸有李長吉之韻蓋能融情景/於一家㑹句意於兩得)¶
　　(張功甫云史生之作情詞俱到織綃泉底去塵眼/中有瓌竒警邁清新閒婉之長而無&KR1138;蕩汙淫之)¶
　　(失端可分鑣清/真平睨方囘)¶
　　　綺羅香(春/雨)¶
做冷欺花將煙困栁千里偷催春暮盡日冥迷愁裡欲¶
<pb:KR4j0071_WYG_002-14b>¶
飛還住驚粉重蝶宿西園喜泥潤燕歸南浦最妨他佳¶
約風流鈿車不到杜陵路　沈沈江上望極還被春潮¶
晚急難尋官渡隠約遥峯和淚謝娘眉嫵臨斷岸新綠¶
生時是落紅帶愁流去記當日門掩梨花剪燈深燕語¶
　　　雙雙燕¶
過春社了度簾幙中間去年塵冷差池欲往試入舊巢¶
相並還相雕梁藻井又軟語商量不定飄然快拂花梢¶
翠尾分開紅影　芳徑芹泥雨潤愛貼地争飛競誇輕¶
<pb:KR4j0071_WYG_002-15a>¶
俊紅樓歸晚看足栁昏花暝應自棲香正穩便忘了天¶
涯芳信愁損玉人日日畫欄獨凭¶
　　(黄叔暘云形容盡矣又云姜/堯章最貴其栁昏花暝之句)¶
　　　夜行船¶
不剪春衫愁意態過收燈有些寒在小雨空簾無人深¶
巷已早杏花先賣　白髮潘郎寛沈帶怕看山憶他眉¶
黛草色拖裙煙光惹鬢常記故園挑菜¶
　　　東風第一枝(春/雪)¶
<pb:KR4j0071_WYG_002-15b>¶
巧剪蘭心偷粘草甲東風欲障新暖謾疑碧瓦難留信¶
知暮寒較淺行天入鏡做弄出輕鬆纎軟料故園不捲¶
重簾悞了乍來雙燕　青未了栁囘白眼紅不斷杏開¶
素面舊遊憶著山隂厚盟遂妨上苑寒爐重煖且慢放¶
春衫針線恐鳳靴挑菜歸來萬一灞橋相見¶
　　(黄叔暘云結句尤/為姜堯章拈出)¶
　　　又(燈/夕)¶
酒館歌雲燈街舞繡笑聲喧似簫鼓太平京國多歡大¶
<pb:KR4j0071_WYG_002-16a>¶
酺綺羅幾處東風不動照花影一天春聚耀翠光金縷¶
相交苒苒細吹香霧　嗟醉玉少年半度懐豔雪舊家¶
伴侣閉門明月闗心倚窻小梅索句吟情欲斷念嬌俊¶
知人無據想袖寒珠絡藏香夜久帶愁歸去¶
　　　黄鍾喜遷鶯(元/宵)¶
月波凝滴望玉壺天近了無塵隔翠眼圏花冰絲織練¶
黄道寳光相直自憐詩酒瘦難應接許多春色最無賴¶
是隨香趁燭曾伴狂客　蹤跡漫記憶老了杜郎忍聴¶
<pb:KR4j0071_WYG_002-16b>¶
東風笛栁院燈疎梅㕔雪在誰與細傾春碧舊情拘未¶
定猶自學當年游歴怕萬一悮玉人夜寒簾隙¶
　　(張叔夏云不獨措詞精粹/又且見時節風物之感)¶
　　　清商怨¶
春愁逺春夢亂鳳釵一股輕塵滿江煙白江波碧栁户¶
清明燕簾寒食憶憶　鶯聲晚簫聲短落花不許春拘¶
管新相識休相失翠陌吹衣畫橋横笛得得¶
　　　蝶戀花¶
<pb:KR4j0071_WYG_002-17a>¶
二月東風吹客袂蘇小門前楊栁如腰細蝴蝶識人遊¶
冶地舊曾來處花開未　幾夜湖山生夢寐評泊尋芳¶
只怕春寒裏今嵗清明逢(一作/連)上已相思先到湔裙水¶
　　　玉樓春(社前/一日)¶
遊人等得春晴也處處旗亭閒繫馬雨前紅杏尚娉婷¶
風裏殘梅無顧藉　忌拈針指還逢社鬭草贏多裙欲¶
卸明朝新燕定歸來叮囑重簾休放下¶
　　　青玉案¶
<pb:KR4j0071_WYG_002-17b>¶
蕙花老盡離騷句綠染徧江頭樹日暝酒消聴驟雨青¶
榆錢小碧苔錢古難買東君住　官河不礙遺鞭路被¶
芳草將愁去多定紅樓簾影暮蘭燈初上夜香初炷猶¶
自聴鸚鵡¶
　　(詞㫖屬對㫁浦沈雲空山挂雨畫裏移舟詩邊就/夢做冷欺花將煙困栁巧剪蘭心偷拈草甲)¶
　　(警句臨㫁岸新綠生時是落紅帶愁流去記當日/門掩棃花剪燈深夜語綺羅香愁損玉人日日畫)¶
　　(闌獨凭雙雙燕恐鳳靴挑菜歸來萬一灞橋相見/東風第一枝自憐詩酒瘦難應接許多春色喜遷)¶
　　(鶯眼栁昏花暝/詞)¶
<pb:KR4j0071_WYG_002-18a>¶
　　　(梅溪詞水龍吟陪節欲行留别社友云道人越/布單衣興髙愛學蘇門嘯有時也伴四佳公子)¶
　　　(五陵年少歌裏眠香酒酣喝月壯懐無撓楚江/南每為神州未復闌干静慵登眺今日征夫在)¶
　　　(道敢辭勞風沙短帽休吟稷穂休尋喬朩獨憐/遺老同社詩囊小窻針線斷腸秋早看歸來幾)¶
　　　(許吴霜染髩騐愁多少按梅溪曾陪使臣至金/故有此詞)¶
　　　(髙觀國竹屋癡語齊天樂中秋夜懐梅溪云晚/雲知有闗山念澄霄巻開清霽素景中分冰盤)¶
　　　(正溢何啻嬋娟千里危闌静倚正玉筦吹凉翠/觴留醉記約清吟錦袍初喚醉魂起孤光天地)¶
　　　(共影浩歌誰與舞凄凉風味古驛煙寒幽垣夢/冷應念秦樓十二歸心對此想斗插天南雁横)¶
　　　(遼水試問姮娥/有愁能為寄)¶
<pb:KR4j0071_WYG_002-18b>¶
　髙觀國¶
　　(觀國字賓王山隂人有竹屋癡語一巻語其妙處/陳唐卿云竹屋梅溪詞要是不經人道)¶
　　(少游美成不及也石夢窻梅溪俱能特立清新之/張叔夏云竹屋白)¶
　　(意刪削靡曼之/詞自成一家)¶
　　　齊天樂¶
碧雲缺處無多雨愁與去帆俱逺倒葦沙閒枯蘭溆冷¶
寥落寒江秋晚樓隂縱覽正魂怯清吟病多依黯怕挹¶
西風袖羅香自去年減　風流江左久客舊遊得意處¶
<pb:KR4j0071_WYG_002-19a>¶
珠簾曾捲載酒春情吹簫夜約猶憶玉嬌香怨塵棲故¶
苑歎璧月空檐夢雲飛觀送絶征鴻楚峰煙數㸃¶
　　　玉樓春(宫/詞)¶
幾雙海燕來金屋春滿離宫三十六春風剪草碧纎纎¶
春雨浥花紅撲撲　衛姬鄭女腰如束齊唱陽闗新製¶
曲曲終移宴起笙簫花下晚寒生翠縠¶
　　　金人捧露盤(水/仙)¶
夢湘雲吟湘月弔湘靈有誰見羅韈塵生淩波步弱背¶
<pb:KR4j0071_WYG_002-19b>¶
人羞整六銖輕娉娉裊裊暈嬌黄玉色輕明　香心静波¶
心冷琴心怨客心驚怕佩解却返瑤京盃擎清露醉春¶
蘭友與梅兄暮煙萬頃斷腸是雪冷江清¶
　　　又(梅/)¶
念瑤姬翻瑤珮下瑤池冷香夢吹上南枝羅浮路杳憶¶
曾清晚見仙姿天寒翠袖可憐是倚竹依依　溪痕淺¶
雪痕凍月痕淡粉痕微江樓怨一笛休吹芳香待寄玉¶
堂煙驛雨凄迷新愁萬斛為春瘦却怕春知¶
<pb:KR4j0071_WYG_002-20a>¶
　　　祝英臺近¶
一窻寒孤燼冷獨自箇春睡繡被薰香不是舊風味静¶
聴滴滴簷聲驚愁攪夢更不管庾郎心碎　念芳意一¶
併十日春風梅花&KR3378;憔悴懶做新詞春在可憐裏幾時¶
挑菜踏青雲沈雨斷盡分付楚天之外¶
　　　思佳客¶
剪翠衫兒穩四停最憐一曲鳳簫吟同心羅帕輕藏素¶
合字香囊半影金　春思悄晝窻深誰能拘束少年心¶
<pb:KR4j0071_WYG_002-20b>¶
鶯來驚碎風流膽踏動櫻桃葉底鈴¶
　　　霜天曉角¶
春雲粉色春水和雲濕試問西湖楊栁東風外幾絲碧¶
　望極連翠陌蘭橈雙槳急欲訪莫愁何處旗亭在畫¶
橋側¶
　　　風入松¶
捲簾日日恨春隂寒食新晴馬蹄只向南山去長橋愛¶
花栁多情紅外風嬌日暖翠邊水秀山明　杜郎歌酒¶
<pb:KR4j0071_WYG_002-21a>¶
過平生到處蓬瀛醉魂不入重城晚穠歡寄桃葉桃根¶
繡被嫩寒清曉鶯啼喚起春酲¶
　　　謁金門¶
煙墅暝隔斷仙源芳徑雨歇花梢魂未醒溼紅如有恨¶
　别後香車誰整怪得畫橋春静碧漲平湖三十頃歸¶
雲何處問¶
　　(詞㫖屬對倒葦沙閒枯蘭溆冷金人捧露盤驚愁/警句愁萬斛為春瘦却怕春知)¶
　　(攪夢更不管庾郎心碎祝英臺近/詞眼玉嬌香怨)¶
<pb:KR4j0071_WYG_002-21b>¶
　劉　鎮¶
　　(鎮字叔安南海人嘉泰二年進士學者稱為隨如/先生有隨如百詠)¶
　　(劉潜夫云麗不至䙝新不犯陳周栁辛陸之能庶/乎兼之)¶
　　　玉樓春(東山/探梅)¶
泠泠水向橋東去漠漠雲歸溪上住疎風淡月有來時¶
流水行雲無覓處　佳人獨立相思苦薄袖欺寒修竹¶
暮白頭空負雪邊春著意問春春不語¶
　　　(隨如百詠丙戌清明和章質夫韻水龍吟云弄/晴臺館收煙候時有燕泥香墜宿酲未解單衣)¶
<pb:KR4j0071_WYG_002-22a>¶
　　　(初試騰騰春思前度桃花去年人面重門深閉/記彩鸞别後青驄歸去長亭路芳塵起十二屏)¶
　　　(山遍倚任蒼苔㸃紅如綴黄昏人静煖香吹月/一簾花碎芳意婆娑綠隂風雨畫橋煙水笑多)¶
　　　(情司馬留春無/計濕青衫淚)¶
　張　輯¶
　　(輯字宗瑞號東澤鄱陽人連江太守思順之子有/東澤綺語債二巻)¶
　　(朱湛盧公束澤得詩法於姜堯章世所傳欸乃集/皆以為月下謫仙復作不知其又能詞也其詞皆)¶
　　(以篇末之語/立新名云)¶
　　　疎簾淡月¶
<pb:KR4j0071_WYG_002-22b>¶
梧桐雨細漸滴作秋聲被風驚碎潤逼衣篝線裊蕙爐¶
沈水悠悠嵗月天涯醉一分秋一分憔悴紫簫吹斷素¶
牋恨切夜寒鴻起　又何苦凄凉客裏負草堂春綠竹¶
溪空翠落葉西風吹老幾番塵世從前諳盡江湖味聴¶
商歌歸興千里露侵宿酒疎簾淡月照人無寐¶
　　　山漸青¶
山無情水無情楊栁飛花春雨晴征衫長短亭　擬行¶
行重行行吟到江南第幾程江南山漸青¶
<pb:KR4j0071_WYG_002-23a>¶
　　　謁金門¶
花半溼睡起一簾晴色千里江南真咫尺醉中歸夢直¶
　前度蘭舟送客雙鯉沈沈消息樓外垂楊如此碧問¶
春來幾日¶
　　　念奴嬌¶
嫩凉生曉怪得今朝湖上秋風無迹古寺桂香山色外¶
腸斷幽叢金碧驟雨俄來蒼煙不見苔徑孤唫屐繫船¶
髙栁晚蟬嘶破愁寂　且約攜酒髙歌與鷗相好分坐¶
<pb:KR4j0071_WYG_002-23b>¶
漁磯石算只藕花知我意猶把紅芳留客樓閣空濛管¶
絃清潤一水盈盈隔不如休去月懸良夜千尺¶
　　　祝英臺近¶
竹間棋池上字風日共清美誰道春深湘綠漲沙觜更¶
添楊栁無情恨煙顰雨却不把扁舟偷繫　去千里明¶
日知幾重山後朝幾重水對酒相思争似且留醉奈何¶
琴劍悤悤而今心事在月夜杜鵑聲裡¶
　　(詞㫖警句悠悠嵗月天涯醉一分秋一分憔悴疎/簾淡月落葉西風吹老幾番塵世同上露侵宿酒)¶
<pb:KR4j0071_WYG_002-24a>¶
　　(疎簾淡月照人無寐同上算只藕花知我意猶把/紅芳留客念奴嬌)¶
　　(詞眼恨煙顰雨馮可遷號予為東仙故賦東仙寓/  東澤綺語債)¶
　　　(沁園春云東澤先生誰説能詩興到偶然但平/生心事落花啼鳥多年盟好白石清泉家近宫)¶
　　　(亭眼中廬阜九疊屏開雲錦邊出門去且掀髯/大笑有釣魚船一絲風裏嬋娟愛月在滄浪上)¶
　　　(下天更叢書觀徧筆牀静晝篷牕睡起茶竈疎/煙黄鶴來遲丹砂成未何日風流葛稚川人間)¶
　　　(世聴江湖詩/友號我東仙)¶
　李　石¶
　　(石字知幾號方舟資陽人乾道中進士以薦任太/學博士出為成都倅仕至都官員外郎有方舟集)¶
<pb:KR4j0071_WYG_002-24b>¶
　　　朩蘭花令¶
轆轤軛軛門前井不道隔窻人睡醒柔絲無力玉琴寒¶
殘麝徹心金鴨冷　一鶯啼破簾櫳静紅日漸髙花轉¶
影起來情緒寄游絲飛絆翠翹風不定¶
　　　(花草粹編李知幾臨江仙云煙栁踈踈人悄悄/畫樓風外吹笙倚闌聞喚小紅聲熏香臨欲睡)¶
　　　(玉漏已三更坐待不來來又去一方明月中庭/粉牆東畔小橋横起來花影下扇子撲流螢)¶
　李　泳¶
　　(泳字子永號蘭澤廬陵人嘗為溧水令與兄洪子/大漳子清弟浙子秀洤子召著李氏華萼集五巻)¶
<pb:KR4j0071_WYG_002-25a>¶
　　(姪倫/為序)¶
　　　定風波¶
㸃㸃行人趁落暉揺揺煙艇出漁扉一路水香流不斷¶
零亂春潮綠浸野薔薇　南去北來愁幾許登臨懐古¶
欲沾衣試問越王歌舞地佳麗只今惟有鷓鴣啼¶
　　　清平樂¶
亂雲將雨飛過鴛鴦浦人在小樓空翠處分得一襟離¶
緒　片帆隠隠歸舟天邊雪捲雲游今夜夢魂何處青¶
<pb:KR4j0071_WYG_002-25b>¶
山不隔人愁¶
　　　(夷堅志大江富池縣有甘寧將軍廟殿宇雄偉/行舟過之者必具牲醴祗謁李子永嘗自西下)¶
　　　(舟次散花洲有神鴉飛立檣竿久之東去即遇/便風晡時抵岸步青蛇激箭而來至舟尾不見)¶
　　　(是夕艤泊明日賽神其前大樓七間尤壯偉郡/守周少隠采東坡祠語扁為巻雪子永作詩曰)¶
　　　(巻雪樓前萬里江亂峯卓立森旗槍上有甘公/古祠宇節制洪流掌風雨甘公一去踰千年至)¶
　　　(今忠氣猶凜然我來再拜攬陳迹斜陽白鳥横/蒼煙初題梁間時本云英威凛然如有人掣其)¶
　　　(肘乃改為忠氣又賦望月水調歌頭云危樓雲/雨上其下水扶天羣山四合飛動寒翠落簷前)¶
　　　(盡是秋清闌檻一笑波翻濤怒雪陣巻蒼煙炎/暑去無跡清駛久翩翩夜將闌人欲静月初圓)¶
<pb:KR4j0071_WYG_002-26a>¶
　　　(素娥弄影光射空際綠嬋娟不用濯纓垂釣喚/取龍公仙駕耕此萬瓊田横笛望中起吾意已)¶
　　　(超然及旦移舟神鴉青/蛇送至長風沙而止)¶
　鄭　域(俗本作/陸域誤)¶
　　(域字中卿號松窻三山人慶元丙辰隨張貴謨使/金有燕谷剽聞二巻記北庭甚詳)¶
　　　昭君怨(梅/)¶
道是花來春未道是雪來香異水外一枝斜野人家¶
冷落竹籬茅舍富貴玉堂瓊榭兩地不同栽一般開¶
　王　嵎¶
<pb:KR4j0071_WYG_002-26b>¶
　　(嵎字季夷號貴英陳氏書錄解題季夷北海人紹/淳間名士寓居吳興陸務觀與之厚善三子甲田)¶
　　(申皆登科/有北海集)¶
　　　祝英臺近¶
栁煙濃花露重合是醉時候樓倚花梢長記小垂手誰¶
教釵燕輕分鏡鸞慵舞是孤負幾番晴晝　自别後聞¶
道花底花前多是兩眉皺又説新來比似舊時瘦須知¶
兩意常存相逢終有莫謾春光僝僽¶
　　　夜行船¶
<pb:KR4j0071_WYG_002-27a>¶
曲水濺裙三月二馬如龍鈿車如水風颺游絲日烘晴¶
晝人共海棠俱醉　客裏光隂難可意掃芳塵舊遊誰¶
寄午夢醒來不覺小窻人静春在賣花聲裏¶
　　(詞㫖警句春在賣/花聲裏夜行船)¶
　蔡松年¶
　　(松年字伯堅從父靖除真定府判官遂為真定人/仕金官至尚書右丞相封衛國公自號蕭閒老人)¶
　　(卒諡文簡工樂府與吴彦髙齊/名號吴蔡體有蕭閒公集六巻)¶
　　　鷓鴣天(賞/荷)¶
<pb:KR4j0071_WYG_002-27b>¶
秀樾横塘十里香水光晚色靜年芳燕支膚瘦薰沈水¶
翡翠盤髙走夜光　山黛逺月波長暮雲秋影照瀟湘¶
醉魂應逐淩波夢分付西風此夜凉¶
　　(王若虛滹南集詩話云蕭閒樂善堂賞荷詞胭脂/膚瘦薰沈水翡翠盤髙走夜光世多稱之此句誠)¶
　　(佳然蓮體實肥不宜言瘦予友/彭子升嘗易膩字此似差勝)¶
　　　尉遲盃¶
紫雲暖恨翠雛珠樹雙棲晚小花静院逢迎的的風流¶
心眼紅潮照玉椀午香重草綠宮羅淡喜銀屏小語私¶
<pb:KR4j0071_WYG_002-28a>¶
分麝月春心一㸃　華年共有好願何時定妝鬟莫雨¶
零亂夢似花飛人歸月冷一夜曉山新怨劉郎興尋常¶
不淺况不似桃花春溪逺覺情隨曉馬東風病酒餘香¶
相半¶
　　　(歸潜志云蔡丞相伯堅嘗奉使髙麗為館妓賦/石州慢云雲海蓬萊風霧髩鬟不假梳掠仙衣)¶
　　　(巻盡霓裳方見宮腰纎弱心期得處世間言語/非真海犀一㸃通寥廓無物比情濃與無情相)¶
　　　(博離索曉來一枕餘香酒病賴花醫却瀲灔金/尊收拾新愁重酌半帆雲影載得無限闗山夢)¶
　　　(魂應被梅花覺梅子雨絲絲滿江干樓閣髙麗/故事上國使來館中有侍妓蔡之仙衣巻盡霓)¶
<pb:KR4j0071_WYG_002-28b>¶
　　　(裳方見宫腰纎弱不免為人疵議之矣雨之至/滹南詩話蕭閒云風頭夢雨吹無跡蓋)¶
　　　(細者若有若無謂之夢田夫野婦皆道之賀方/囘有風頭夢雨吹成雪之句又云蕭閒憶恒陽)¶
　　　(家山云好在斜川三尺玉公宅前有池可三畝/號小斜川又自鎮陽還兵府贈離筵乞言者云)¶
　　　(待人間覓箇無情心緒著多情換此篇有恨别/之意故以情為苦而還羨無情終章言之宜矣)¶
　　　(中州樂府蔡松年聲聲慢凉陘寄内云青蕪平/野小雨千峯還成暮陘寒色裁剪芸窻憶得伴)¶
　　　(人良夕遥憐幾重眉黛恨相逢少於行役梨花/淚正宫衣春瘦曉紅無力應怪浮雲夫婿不解)¶
　　　(趁新醅醉眠凉月怨入闗山西去又傳消息誰/知倦游心事向年來苦思泉石人未老約閭峯)¶
　　　(多占秀碧/)¶
<pb:KR4j0071_WYG_002-29a>¶
　韓　疁¶
　　(疁字子耕號蕭閒文獻通/考韓疁有蕭閒詞一巻)¶
　　　高陽臺(除/夕)¶
頻聴銀籖重燃絳蠟年華袞袞驚心餞舊迎新能消幾¶
刻光隂老來可慣通宵飲待不眠還怕寒侵掩清尊多¶
謝梅花伴我微吟　鄰娃已試春妝了更蜂枝簇翠燕¶
股横金勾引春風也知芳意難禁朱顔那有年年好逞¶
艷游贏取如今恣登臨殘雪樓臺遲日園林¶
<pb:KR4j0071_WYG_002-29b>¶
　　　浪淘沙¶
莫上玉樓看花雨斑斑四垂羅幙護朝寒燕子不知春¶
去也飛認欄杆　囘首幾闗山後㑹應難相逢祗有夢¶
魂間可奈夢隨春漏短不到江南¶
　　　又(豐樂/樓)¶
裙色草初青鴨鴨波輕試花霏雨溼春晴三十六梯人¶
不到獨喚瑶筝　艇子憶逢迎依舊多情朱門只合鎖¶
娉婷却逐彩鸞歸去路香陌春城¶
<pb:KR4j0071_WYG_002-30a>¶
　　(武林舊事云豐樂樓在湧金門外舊為衆樂亭又/改聳翠樓政和中改今名淳祐間趙京尹與□重)¶
　　(建宏麗為湖山冠又甃月池立秋千梭門植花木/構數亭春時遊人繁盛舊為酒肆後以學館致争)¶
　　(但為朝紳同年㑹拜郷㑹之地吳夢窻嘗大書所/作鶯啼序於壁一時為人傳誦)¶
　　(詞㫖警句試花霏/雨濕春晴浪淘沙)¶
　¶
　¶
　¶
　¶
<pb:KR4j0071_WYG_002-30b>¶
　¶
　¶
　¶
　¶
　¶
　¶
　¶
　絶妙好詞箋巻二¶
