# -*- mode: mandoku-view; -*-
#+TITLE: 絕妙好詞箋
#+DATE: 2015-08-25 00:49:40.265083
#+PROPERTY: ID KR4j0071
#+PROPERTY: BASEEDITION WYG    
#+PROPERTY: JUAN 提要
<pb:KR4j0071_WYG_000-1a>¶
欽定四庫全書　　　　　集部十¶
　絶妙好詞箋　　　　　　詞曲類二(詞選之屬/)¶
　　提要¶
　　　　(臣/)等謹案絶妙好詞箋七巻絶妙好詞宋周¶
　　　　宻編其箋則¶
　　　國朝查為仁厲鶚所同撰也宻所編南宋歌詞¶
　　　　始于張孝祥終于仇逺凡一百三十二家去¶
　　　　取謹嚴猶在曾慥樂府雅詞黄昇花菴詞選¶
<pb:KR4j0071_WYG_000-1b>¶
　　　　之上又宋人詞集今多不傳併作者姓名亦¶
　　　　不盡見于世零璣碎玉皆賴此以存于詞選¶
　　　　中最為善本初為仁採摭諸書以為之箋各¶
　　　　詳其里居出處或因詞而考証其本事或因¶
　　　　人而附載其佚聞以及諸家評論之語與其¶
　　　　人之名篇秀句不見于此集者咸附録之㑹¶
　　　　鶚亦方箋此集尚未脱稿適遊天津見為仁¶
　　　　所箋遂舉以付之刪複補漏合為一書今簡¶
<pb:KR4j0071_WYG_000-2a>¶
　　　　端並題二人之名不沒其助成之力也所箋¶
　　　　多泛濫旁涉不盡切于本詞未免有嗜博之¶
　　　　弊然宋詞多不標題讀者毎不詳其事如陸¶
　　　　淞之瑞鶴仙韓元吉之水龍吟辛棄疾之祝¶
　　　　英臺近尹煥之唐多令楊恢之二郎神非叅¶
　　　　以他書得其源委有不解為何語者其疏通¶
　　　　證明之功亦有不可冺者矣宻有癸辛襍識¶
　　　　諸書鶚有遼史拾遺諸書皆别著録為仁字¶
<pb:KR4j0071_WYG_000-2b>¶
　　　　心榖號蓮坡宛平人康熙辛夘舉人是集成¶
　　　　于乾隆已已刻于庚午鶚序稱其尚有詩餘¶
　　　　紀事如干巻今未之見殆未成書歟乾隆四¶
　　　　十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR4j0071_WYG_000-3a>¶
絶妙好詞箋序¶
絶妙好詞七巻南宋弁陽老人周密公謹所輯宋人選¶
本朝詞如曾端伯樂府雅詞黄叔暘花菴詞選皆讓其¶
精粹蓋詞家之準的也所采多紹興迄徳祐間人自二¶
三鉅公外姓字多不著夫士生隠約不得樹立功業炳¶
煥天壤僅以詞章垂稱後世而姓字猶在若滅若沒間¶
無人為從故紙堆中抉剔出之豈非一大恨事耶津門¶
查君蓮坡研精風雅耽玩倚聲披閱之暇隨筆劄記輯¶
<pb:KR4j0071_WYG_000-3b>¶
有詩餘紀事如干巻于是編尤所留意特為之箋不獨¶
諸人里居出處十得八九而詞中之本事詞外之佚事¶
以及名篇秀句零珠碎金攟拾無遺俾讀者展巻時怳¶
然如聆其笑語而共其游歴也予與蓮坡有同好向嘗¶
綴拾一二每自矜剏獲㑹以衣食奔走不克卒業及來¶
津門見蓮坡所輯頗有望洋之歎并舉以付之次第增¶
入焉譬諸掇遺材以裨建章投片瓊以厠懸圃其為用¶
不已微乎蓮坡通懐集益猶不忘所自必欲附賤名於¶
<pb:KR4j0071_WYG_000-4a>¶
簡端辭不得已因述其顛末如此云乾隆戊辰閏七夕¶
前三日錢唐厲鶚書於津門之古春小茨¶
